DDSS    Arma virumque cano Troiae qui primus ab oris
DSDS	Italiam fato profugus Laviniaque venit
DSSS	litora multum ille et terris iactatus et alto
DSDS	vi superum saevae memorem Iunonis ob iram
DSSS	multa quoque et bello passus dum conderet urbem
SDDD	inferretque deos Latio genus unde Latinum
SDSS	Albanique patres atque altae moenia Romae.
DSDS	Musa mihi causas memora quo numine laeso
DSDS	quidve dolens regina deum tot volvere casus
SDDD	insignem pietate virum tot adire labores
DSDS	impulerit.  Tantaene animis caelestibus irae?
SDDD	Urbs antiqua fuit Tyrii tenuere coloni
SDSD	Karthago Italiam contra Tiberinaque longe
DDDS	ostia dives opum studiisque asperrima belli
SSSD	quam Iuno fertur terris magis omnibus unam
DDDS	posthabita coluisse Samo hic illius arma
SDSD	hic currus fuit hoc regnum dea gentibus esse
SDSS	si qua fata sinant iam tum tenditque fovetque.
DDSS	Progeniem sed enim Troiano a sanguine duci
DDSS	audierat Tyrias olim quae verteret arces
DSSS	hinc populum late regem belloque superbum
SDDS	venturum excidio Libyae:  sic volvere Parcas.
DDDS	Id metuens veterisque memor Saturnia belli
DSSS	prima quod ad Troiam pro caris gesserat Argis-
DSSS	necdum etiam causae irarum saevique dolores
DDDS	exciderant animo:  manet alta mente repostum
DDSS	iudicium Paridis spretaeque iniuria formae
DSSD	et genus invisum et rapti Ganymedis honores.
SDSS	His accensa super iactatos aequore toto
SDDS	Troas reliquias Danaum atque immitis Achilli
SSDS	arcebat longe Latio multosque per annos
SSSD	errabant acti fatis maria omnia circum.
SDSS	Tantae molis erat Romanam condere gentem!
SSDS	Vix e conspectu Siculae telluris in altum
DSSD	vela dabant laeti et spumas salis aere ruebant
SSSS	cum Iuno aeternum servans sub pectore vulnus
SSSS	haec secum: ?Mene incepto desistere victam
SDSS	nec posse Italia Teucrorum avertere regem?
DSSS	Quippe vetor fatis.  Pallasne exurere classem
SSDS	Argivum atque ipsos potuit submergere ponto
DSDS	unius ob noxam et furias Aiacis Oilei?
DDDS	Ipsa Iovis rapidum iaculata e nubibus ignem
SDSS	disiecitque rates evertitque aequora ventis
SSSS	illum expirantem transfixo pectore flammas
DDDS	turbine corripuit scopuloque infixit acuto.
DSSS	Ast ego quae divum incedo regina Iovisque
DSSS	et soror et coniunx una cum gente tot annos
DSSS	bella gero! Et quisquam numen Iunonis adoret
DSSS	praeterea aut supplex aris imponet honorem? '
DSSD	Talia flammato secum dea corde volutans
SDDD	nimborum in patriam loca feta furentibus austris
DDSS	Aeoliam venit.  Hic vasto rex Aeolus antro
SSSS	luctantes ventos tempestatesque sonoras
DDSS	imperio premit ac vinclis et carcere frenat.
SSSS	Illi indignantes magno cum murmure montis
SDSD	circum claustra fremunt celsa sedet Aeolus arce
DSDS	sceptra tenens mollitque animos et temperat iras.
DDSS	Ni faciat maria ac terras caelumque profundum
DDSS	quippe ferant rapidi secum verrantque per auras.
DDSS	Sed pater omnipotens speluncis abdidit atris
DSSS	hoc metuens molemque et montes insuper altos
DSDS	imposuit regemque dedit qui foedere certo
DSSD	et premere et laxas sciret dare iussus habenas.
SSSS	Ad quem tum Iuno supplex his vocibus usa est:
DDSD	Aeole namque tibi divum pater atque hominum rex
SDSS	et mulcere dedit fluctus et tollere vento
DDSS	gens inimica mihi Tyrrhenum navigat aequor
DDSS	Ilium in Italiam portans victosque Penates:
DSSS	incute vim ventis submersasque obrue puppes
DSSD	aut age diversos et disiice corpora ponto.
DSSS	Sunt mihi bis septem praestanti corpore nymphae
SSSD	quarum quae forma pulcherrima Deiopea
DSDD	conubio iungam stabili propriamque dicabo
SSDS	omnis ut tecum meritis pro talibus annos
DSDS	exigat et pulchra faciat te prole parentem.'
DSDS	Aeolus haec contra: 'Tuus O regina quid optes
SDDD	explorare labor mihi iussa capessere fas est.
DSSS	Tu mihi quodcumque hoc regni tu sceptra Iovemque
DSDS	concilias tu das epulis accumbere divum
SDSS	nimborumque facis tempestatumque potentem.'
DDSS	Haec ubi dicta cavum conversa cuspide montem
DDSD	impulit in latus:  ac venti velut agmine facto
DDSS	qua data porta ruunt et terras turbine perflant.
DDSS	Incubuere mari totumque a sedibus imis
SDDS	una Eurusque Notusque ruunt creberque procellis
DSSS	Africus et vastos volvunt ad litora fluctus.
DSDS	Insequitur clamorque virum stridorque rudentum.
DDSS	Eripiunt subito nubes caelumque diemque
SDSS	Teucrorum ex oculis ponto nox incubat atra.
DDSD	Intonuere poli et crebris micat ignibus aether
SDSS	praesentemque viris intentant omnia mortem.
SSSS	Extemplo Aeneae solvuntur frigore membra:
DDSS	ingemit et duplicis tendens ad sidera palmas
DDSD	talia voce refert: 'O terque quaterque beati
SDSS	quis ante ora patrum Troiae sub moenibus altis
DDDS	contigit oppetere! O Danaum fortissime gentis
SSDS	Tydide! Mene Iliacis occumbere campis
DDDS	non potuisse tuaque animam hanc effundere dextra
DDSD	saevus ubi Aeacidae telo iacet Hector ubi ingens
SDDS	Sarpedon ubi tot Simois correpta sub undis
DDSD	scuta virum galeasque et fortia corpora volvit? '
DSSD	Talia iactanti stridens Aquilone procella
SDSS	velum adversa ferit fluctusque ad sidera tollit.
SSSS	Franguntur remi tum prora avertit et undis
DDDS	dat latus insequitur cumulo praeruptus aquae mons.
SSSS	Hi summo in fluctu pendent his unda dehiscens
SSDD	terram inter fluctus aperit furit aestus harenis.
DSSD	Tres Notus abreptas in saxa latentia torquet-
DDDS	saxa vocant Itali mediis quae in fluctibus aras-
SDSS	dorsum immane mari summo tres Eurus ab alto
DSSD	in brevia et Syrtes urget miserabile visu
SDSD	inliditque vadis atque aggere cingit harenae.
SDSD	Unam quae Lycios fidumque vehebat Oronten
DDSS	ipsius ante oculos ingens a vertice pontus
SDDS	in puppim ferit:  excutitur pronusque magister
DDSS	volvitur in caput ast illam ter fluctus ibidem
DSDD	torquet agens circum et rapidus vorat aequore vortex.
SSSS	Adparent rari nantes in gurgite vasto
DDSD	arma virum tabulaeque et Troia gaza per undas.
DDSS	Iam validam Ilionei navem iam fortis Achati
SDSS	et qua vectus Abas et qua grandaevus Aletes
DSDS	vicit hiems laxis laterum compagibus omnes
DDSS	accipiunt inimicum imbrem rimisque fatiscunt.
DSSS	Interea magno misceri murmure pontum
SDSS	emissamque hiemem sensit Neptunus et imis
DDDS	stagna refusa vadis graviter commotus et alto
DSDD	prospiciens summa placidum caput extulit unda.
SSSD	Disiectam Aeneae toto videt aequore classem
DSSS	fluctibus oppressos Troas caelique ruina
DDSS	nec latuere doli fratrem Iunonis et irae.
SDDS	Eurum ad se Zephyrumque vocat dehinc talia fatur:
DDDS	Tantane vos generis tenuit fiducia vestri?
SSDD	Iam caelum terramque meo sine numine venti
SSSS	miscere et tantas audetis tollere moles?
DSSS	Quos ego - sed motos praestat componere fluctus.
DDSS	Post mihi non simili poena commissa luetis.
SDSS	Maturate fugam regique haec dicite vestro:
SDDS	non illi imperium pelagi saevumque tridentem
DDDS	sed mihi sorte datum.  Tenet ille immania saxa
SDSS	vestras Eure domos illa se iactet in aula
DSSS	Aeolus et clauso ventorum carcere regnet.'
DSDD	Sic ait et dicto citius tumida aequora placat
SDSS	collectasque fugat nubes solemque reducit.
DDSS	Cymothoe simul et Triton adnixus acuto
SSDD	detrudunt navis scopulo levat ipse tridenti
SDSS	et vastas aperit syrtes et temperat aequor
DSDS	atque rotis summas levibus perlabitur undas.
DSDS	Ac veluti magno in populo cum saepe coorta est
DSDS	seditio saevitque animis ignobile vulgus
DSDD	iamque faces et saxa volant-furor arma ministrat
DDDS	tum pietate gravem ac meritis si forte virum quem
SDSS	conspexere silent arrectisque auribus adstant
DSDS	ille regit dictis animos et pectora mulcet-
SDDD	sic cunctus pelagi cecidit fragor aequora postquam
DDSS	prospiciens genitor caeloque invectus aperto
DSDS	flectit equos curruque volans dat lora secundo.
SDSD	Defessi Aeneadae quae proxima litora cursu
SDDS	contendunt petere et Libyae vertuntur ad oras.
SSSD	Est in secessu longo locus:  insula portum
DSDD	efficit obiectu laterum quibus omnis ab alto
DDSS	frangitur inque sinus scindit sese unda reductos.
SSSD	Hinc atque hinc vastae rupes geminique minantur
SDSS	in caelum scopuli quorum sub vertice late
DDSS	aequora tuta silent tum silvis scaena coruscis
DSSD	desuper horrentique atrum nemus imminet umbra.
DSDS	Fronte sub adversa scopulis pendentibus antrum
DSSD	intus aquae dulces vivoque sedilia saxo
SDSS	nympharum domus:  hic fessas non vincula naves
DSSD	ulla tenent unco non alligat ancora morsu.
SSSS	Huc septem Aeneas collectis navibus omni
DDSS	ex numero subit ac magno telluris amore
SSDS	egressi optata potiuntur Troes harena
DSSS	et sale tabentes artus in litore ponunt.
SDSS	Ac primum silici scintillam excudit Achates
SSDS	succepitque ignem foliis atque arida circum
SDDS	nutrimenta dedit rapuitque in fomite flammam.
DSSD	Tum Cererem corruptam undis Cerealiaque arma
DSSS	expediunt fessi rerum frugesque receptas
SDSS	et torrere parant flammis et frangere saxo.
SDDS	Aeneas scopulum interea conscendit et omnem
SSDD	prospectum late pelago petit Anthea si quem
SSDD	iactatum vento videat Phrygiasque biremes
DSSD	aut Capyn aut celsis in puppibus arma Caici.
SSSS	Navem in conspectu nullam tres litore cervos
DSSS	prospicit errantes hos tota armenta sequuntur
SSSS	a tergo et longum per valles pascitur agmen.
DSDD	Constitit hic arcumque manu celerisque sagittas
DSSD	corripuit fidus quae tela gerebat Achates
SSSD	ductoresque ipsos primum capita alta ferentes
DDSS	cornibus arboreis sternit tum vulgus et omnem
DSDS	miscet agens telis nemora inter frondea turbam
DSSS	nec prius absistit quam septem ingentia victor
DDDS	corpora fundat humi et numerum cum navibus aequet.
SDDS	Hinc portum petit et socios partitur in omnes.
DSDD	Vina bonus quae deinde cadis onerarat Acestes
DDDD	litore Trinacrio dederatque abeuntibus heros
DSSD	dividit et dictis maerentia pectora mulcet:
DDSD	O socii-neque enim ignari sumus ante malorum-
SDDD	O passi graviora dabit deus his quoque finem.
SSDD	Vos et Scyllaeam rabiem penitusque sonantis
SDSS	accestis scopulos vos et Cyclopea saxa
SDDS	experti:  revocate animos maestumque timorem
DDSD	mittite:  forsan et haec olim meminisse iuvabit.
DSSS	Per varios casus per tot discrimina rerum
DDSD	tendimus in Latium sedes ubi fata quietas
SSSD	ostendunt illic fas regna resurgere Troiae.
SSSS	Durate et vosmet rebus servate secundis.'
DDSS	Talia voce refert curisque ingentibus aeger
SDDS	spem vultu simulat premit altum corde dolorem.
SDDD	pars in frusta secant veribusque trementia figunt
SDSS	sive extrema pati nec iam exaudire vocatos.
SDSD	Et iam finis erat cum Iuppiter aethere summo
DDDS	despiciens mare velivolum terrasque iacentis
SDDS	quid Troes potuere quibus tot funera passis
SSSS	Certe hinc Romanos olim volventibus annis
DSDS	hinc fore ductores revocato a sanguine Teucri
DSDS	nunc eadem fortuna viros tot casibus actos
DSSS	insequitur.  Quem das finem rex magne laborum?
DDSS	unde per ora novem vasto cum murmure montis
DDDS	Parce metu Cytherea:  manent immota tuorum
DSSS	fata tibi cernes urbem et promissa Lavini
DSDS	magnanimum Aenean neque me sententia vertit.
DDSS	Hic tibi (fabor enim quando haec te cura remordet
DSSS	longius et volvens fatorum arcana movebo)
DDSS	At puer Ascanius cui nunc cognomen Iulo
DDSS	gente sub Hectorea donec regina sacerdos
DDSD	Marte gravis geminam partu dabit Ilia prolem.
DSSS	Inde lupae fulvo nutricis tegmine laetus
DDSS	Romulus excipiet gentem et Mavortia condet
DSDS	moenia Romanosque suo de nomine dicet.
DSSS	Iulius a magno demissum nomen Iulo.
DDSS	Aspera tum positis mitescent saecula bellis
DSSS	iura dabunt dirae ferro et compagibus artis
DDSS	saeva sedens super arma et centum vinctus aenis
SSDD	post tergum nodis fremet horridus ore cruento.'
DSDS	Haec ait et Maia genitum demittit ab alto
DSDD	remigio alarum ac Libyae citus adstitit oris.
SDSS	explorare novos quas vento accesserit oras
DSDD	qui teneant nam inculta videt hominesne feraene
DSDS	nuda genu nodoque sinus collecta fluentis.
DSDS	Ac prior 'Heus' inquit' iuvenes monstrate mearum
DSDD	Nulla tuarum audita mihi neque visa sororum-
SDSS	O quam te memorem virgo?  Namque haud tibi voltus
SSSS	erramus vento huc vastis et fluctibus acti:
SDDS	sed fines Libyci genus intractabile bello.
SDSS	germanum fugiens.  Longa est iniuria longae
SSDS	germanae factumque diu celavit et aegram
SSDD	nudavit caecumque domus scelus omne retexit.
SSSS	taurino quantum possent circumdare tergo.
SSDS	suspirans imoque trahens a pectore vocem:
SSSS	Nos Troia antiqua si vestras forte per auris
DDSS	forte sua Libycis tempestas adpulit oris.
SSSS	vix septem convolsae undis Euroque supersunt.
SDSS	Europa atque Asia pulsus.' Nec plura querentem
SSDS	vitalis carpis Tyriam qui adveneris urbem.
DSSS	Perge modo atque hinc te reginae ad limina perfer
DSSD	nuntio et in tutum versis aquilonibus actam
SDSD	ni frustra augurium vani docuere parentes.
DSSS	Aspice bis senos laetantis agmine cycnos
SDSD	aut portum tenet aut pleno subit ostia velo.
SDSS	Quid natum totiens crudelis tu quoque falsis
DSDS	Ipsa Paphum sublimis abit sedesque revisit
DDDS	Corripuere viam interea qua semita monstrat.
SSSS	Iamque ascendebant collem qui plurimus urbi
DSSS	imminet adversasque adspectat desuper arces.
SSSS	Miratur molem Aeneas magalia quondam
SSDS	miratur portas strepitumque et strata viarum.
SSDS	Instant ardentes Tyrii pars ducere muros
SSDS	molirique arcem et manibus subvolvere saxa
SDSS	pars optare locum tecto et concludere sulco.
DSDS	Iura magistratusque legunt sanctumque senatum
SDDS	hic portus alii effodiunt hic alta theatris
SDDS	fundamenta locant alii immanesque columnas
DSSD	rupibus excidunt scaenis decora alta futuris.
DSDS	Qualis apes aestate nova per florea rura
SSDS	exercet sub sole labor cum gentis adultos
SSSS	educunt fetus aut cum liquentia mella
SSSS	stipant et dulci distendunt nectare cellas
DDDS	aut onera accipiunt venientum aut agmine facto
SSDS	ignavum fucos pecus a praesepibus arcent:
DDDS	fervet opus redolentque thymo fragrantia mella.
SSSS	O fortunati quorum iam moenia surgunt!'
SDSD	Aeneas ait et fastigia suspicit urbis.
SSDS	Infert se saeptus nebula mirabile dictu
DSDD	per medios miscetque viris neque cernitur ulli.
DSSS	leniit hic primum Aeneas sperare salutem
DSDS	ausus et adflictis melius confidere rebus.
DDSD	artificumque manus inter se operumque laborem
DSDD	En Priamus! Sunt hic etiam sua praemia laudi
DDSS	Sic ait atque animum pictura pascit inani
DDSS	Namque videbat uti bellantes Pergama circum
DDSS	Parte alia fugiens amissis Troilus armis
SSSS	per terram et versa pulvis inscribitur hasta.
DSSS	Interea ad templum non aequae Palladis ibant
DDSS	crinibus Iliades passis peplumque ferebant
DSSS	ut spolia ut currus utque ipsum corpus amici
DDDS	Penthesilea furens mediisque in milibus ardet
DSSS	aurea subnectens exsertae cingula mammae
SDSS	Haec dum Dardanio Aeneae miranda videntur
DSSS	dum stupet obtutuque haeret defixus in uno
SSSS	regina ad templum forma pulcherrima Dido
SSDS	incessit magna iuvenum stipante caterva.
DSSS	Qualis in Eurotae ripis aut per iuga Cynthi
SSDS	exercet Diana choros quam mille secutae
SDDD	hinc atque hinc glomerantur oreades illa pharetram
DDDD	fert umero gradiensque deas supereminet omnes:
SDSS	Latonae tacitum pertemptant gaudia pectus:
DSSS	talis erat Dido talem se laeta ferebat
DSDS	per medios instans operi regnisque futuris.
DSDS	Tum foribus divae media testudine templi
SDSS	saepta armis solioque alte subnixa resedit.
DSDD	Iura dabat legesque viris operumque laborem
DSSS	partibus aequabat iustis aut sorte trahebat:
DSSS	cum subito Aeneas concursu accedere magno
DSDS	Anthea Sergestumque videt fortemque Cloanthum
SDSS	Teucrorumque alios ater quos aequore turbo
DDDS	dispulerat penitusque alias avexerat oras.
DDDS	Obstipuit simul ipse simul perculsus Achates
DDDS	laetitiaque metuque avidi coniungere dextras
SSDS	ardebant sed res animos incognita turbat.
DSDD	Dissimulant et nube cava speculantur amicti
SDSS	quae fortuna viris classem quo litore linquant
DSSS	quid veniant cunctis nam lecti navibus ibant
SDSS	orantes veniam et templum clamore petebant.
SSSD	Postquam introgressi et coram data copia fandi
DDDS	maximus Ilioneus placido sic pectore coepit:
SDSD	O Regina novam cui condere Iuppiter urbem
DDSS	iustitiaque dedit gentes frenare superbas
SDSD	Troes te miseri ventis maria omnia vecti
SDSS	oramus prohibe infandos a navibus ignis
DDDS	parce pio generi et propius res aspice nostras.
SSDD	Non nos aut ferro Libycos populare Penatis
DSSD	venimus aut raptas ad litora vertere praedas
DDSD	non ea vis animo nec tanta superbia victis.
DDSS	Est locus Hesperiam Grai cognomine dicunt
SDSS	terra antiqua potens armis atque ubere glaebae
SDDS	Oenotri coluere viri nunc fama minores
DSDS	Italiam dixisse ducis de nomine gentem.
DSSS	cum subito adsurgens fluctu nimbosus Orion
DDDD	in vada caeca tulit penitusque procacibus austris
SDDS	perque undas superante salo perque invia saxa
DSSS	dispulit huc pauci vestris adnavimus oris.
DDSS	Quod genus hoc hominum? Quaeve hunc tam barbara morem
SDDD	permittit patria?  Hospitio prohibemur harenae
DSDS	bella cient primaque vetant consistere terra.
DSSD	Si genus humanum et mortalia temnitis arma
SDDS	at sperate deos memores fandi atque nefandi.
DSSS	Rex erat Aeneas nobis quo iustior alter
DDSS	nec pietate fuit nec bello maior et armis.
SDSS	Quem si fata virum servant si vescitur aura
DDSD	aetheria neque adhuc crudelibus occubat umbris
DDSS	non metus officio nec te certasse priorem
DSDD	poeniteat. Sunt et Siculis regionibus urbes
DSSD	armaque Troianoque a sanguine clarus Acestes.
SSDS	Quassatam ventis liceat subducere classem
SSDS	et silvis aptare trabes et stringere remos:
DDDS	si datur Italiam sociis et rege recepto
DDSD	tendere ut Italiam laeti Latiumque petamus
SDSD	sin absumpta salus et te pater optime Teucrum
DDSS	pontus habet Libyae nec spes iam restat Iuli
DDSS	at freta Sicaniae saltem sedesque paratas
SSSD	unde huc advecti regemque petamus Acesten.'
DDSD	Talibus Ilioneus cuncti simul ore fremebant
DSSS	Tum breviter Dido vultum demissa profatur:
DDSS	Solvite corde metum Teucri secludite curas.
SSDS	Res dura et regni novitas me talia cogunt
SSSS	moliri et late finis custode tueri.
DDSS	Quis genus Aeneadum quis Troiae nesciat urbem
SDSS	virtutesque virosque aut tanti incendia belli?
SDSS	Non obtusa adeo gestamus pectora Poeni
SDDS	nec tam aversus equos Tyria Sol iungit ab urbe.
SDSS	Seu vos Hesperiam magnam Saturniaque arva
DSSS	sive Erycis finis regemque optatis Acesten
DSSD	auxilio tutos dimittam opibusque iuvabo.
DSDS	Vultis et his mecum pariter considere regnis
SDSS	urbem quam statuo vestra est subducite navis
DDSS	Tros Tyriusque mihi nullo discrimine agetur.
DSDS	Atque utinam rex ipse Noto compulsus eodem
DSDS	adforet Aeneas! Equidem per litora certos
SDSS	dimittam et Libyae lustrare extrema iubebo
DSSS	si quibus eiectus silvis aut urbibus errat.'
DDDS	os umerosque deo similis namque ipsa decoram
DSDS	caesariem nato genetrix lumenque iuventae
DSDS	purpureum et laetos oculis adflarat honores:
DSDD	quale manus addunt ebori decus aut ubi flavo
SDSS	improvisus ait: ?Coram quem quaeritis adsum
DDSS	urbe domo socias grates persolvere dignas
DDSS	Di tibi si qua pios respectant numina si quid
DSSD	saecula?  Qui tanti talem genuere parentes?
SSDS	lustrabunt convexa polus dum sidera pascet
DSDS	post alios fortemque Gyan fortemque Cloanthum.
DSSS	Obstipuit primo aspectu Sidonia Dido
DSSD	insequitur?  Quae vis immanibus applicat oris?
DSDD	finibus expulsum patriis nova regna petentem
SSSD	vastabat Cyprum et victor dicione tenebat.
DSDS	Me quoque per multos similis fortuna labores
SSDS	iactatam hac demum voluit consistere terra.
DDSS	Sic memorat simul Aenean in regia ducit
SSSS	viginti tauros magnorum horrentia centum
DSDS	praeterea sceptrum Ilione quod gesserat olim
DDDD	quippe domum timet ambiguam Tyriosque bilinguis
DSSS	urit atrox Iuno et sub noctem cura recursat.
DSDD	Frater ut Aeneas pelago tuus omnia circum
DDSS	vocibus et vereor quo se Iunonia vertant
SDSS	reginam meditor ne quo se numine mutet
DSSD	Regius accitu cari genitoris ad urbem
DSSS	exuit et gressu gaudens incedit Iuli.
DSDD	inrigat et fotum gremio dea tollit in altos
DSDS	conveniunt stratoque super discumbitur ostro.
DSDS	expediunt tonsisque ferunt mantelia villis.
DDDS	centum aliae totidemque pares aetate ministri
SDSD	Nec non et Tyrii per limina laeta frequentes
SSSS	Mirantur dona Aeneae mirantur Iulum
SSDS	expleri mentem nequit ardescitque tuendo
SSSD	et magnum falsi implevit genitoris amorem
SDDS	Postquam prima quies epulis mensaeque remotae
SSDS	crateras magnos statuunt et vina coronant.
DSSD	Fit strepitus tectis vocemque per ampla volutant
DSSD	atria dependent lychni laquearibus aureis
DSSD	esse velis nostrosque huius meminisse minores.
SDSD	Adsit laetitiae Bacchus dator et bona Iuno
DSDS	Dixit et in mensam laticum libavit honorem
DSSD	primaque libato summo tenus attigit ore
SDSS	Nec non et vario noctem sermone trahebat
DDSD	eruerint Danai quaeque ipse miserrima vidi
DDSS	Myrmidonum Dolopumve aut duri miles Ulixi
DSDD	praecipitat suadentque cadentia sidera somnos.
DDSS	quamquam animus meminisse horret luctuque refugit
SDSS	ductores Danaum tot iam labentibus annis
SDDD	votum pro reditu simulant ea fama vagatur.
SSDS	Est in conspectu Tenedos notissima fama
DSSD	Primus ibi ante omnis magna comitante caterva
DSSS	Laocoon ardens summa decurrit ab arce
DDSS	et procul: 'O miseri quae tanta insania cives?
DSSS	Creditis avectos hostes? Aut ulla putatis
DDDS	dona carere dolis Danaum? Sic notus Ulixes?
SSSS	aut hoc inclusi ligno occultantur Achivi
SSDS	aut haec in nostros fabricata est machina muros
SDSD	inspectura domos venturaque desuper urbi
DDDS	aut aliquis latet error equo ne credite Teucri.
DDDS	Quicquid id est timeo Danaos et dona ferentes.'
SDSS	Sic fatus validis ingentem viribus hastam
DDSS	in latus inque feri curvam compagibus alvum
SDDD	contorsit: stetit illa tremens uteroque recusso
DDDD	insonuere cavae gemitumque dedere cavernae.
SDSS	Et si fata deum si mens non laeva fuisset
DSDS	impulerat ferro Argolicas foedare latebras
DSDS	Troiaque nunc stares Priamique arx alta maneres.
DDDS	Ecce manus iuvenem interea post terga revinctum
SDSS	seu versare dolos seu certae occumbere morti.
DDDD	constitit atque oculis Phrygia agmina circumspexit:
DDSS	quidve ferat memoret quae sit fiducia capto.
DDDS	'Cuncta equidem tibi Rex fuerit quodcumque fatebor
DSDS	Fando aliquod si forte tuas pervenit ad auris
SSDD	insontem infando indicio quia bella vetabat
DDSS	pauper in arma pater primis huc misit ab annis
SSDS	dum stabat regno incolumis regumque vigebat
SSSD	promisi ultorem et verbis odia aspera movi.
SDSD	in volgum ambiguas et quaerere conscius arma.
DSSS	sed quid ego haec autem nequiquam ingrata revolvo?
DDSS	hoc Ithacus velit et magno mercentur Atridae.'
SDSS	ignari scelerum tantorum artisque Pelasgae.
DDSD	mittimus isque adytis haec tristia dicta reportat:
SDDS	Bis quinos silet ille dies tectusque recusat
DDSS	prodere voce sua quemquam aut opponere morti.
DSSS	composito rumpit vocem et me destinat arae.
SSSD	Adsensere omnes et quae sibi quisque timebat
DDDS	unius in miseri exitium conversa tulere.
SSSS	et salsae fruges et circum tempora vittae:
DDSS	Nec mihi iam patriam antiquam spes ulla videndi
DSDD	His lacrimis vitam damus et miserescimus ultro.
SDSS	testor numen' ait 'vos arae ensesque nefandi
SSDS	quos fugi vittaeque deum quas hostia gessi:
DSDS	Troia fidem si vera feram si magna rependam.
DDSD	Palladis auxiliis semper stetit. Impius ex quo
SDSS	ex illo fluere ac retro sublapsa referri
DDDS	Nec dubiis ea signa dedit Tritonia monstris.
DSDS	Vix positum castris simulacrum arsere coruscae
DSSS	luminibus flammae arrectis salsusque per artus
SDSS	nec posse Argolicis exscindi Pergama telis
DSSS	Hanc tamen immensam Calchas attollere molem
DSSD	neu populum antiqua sub religione tueri.
SDDS	Nam si vestra manus violasset dona Minervae
SDDD	convertant!) Priami imperio Phrygibusque futurum
DSSS	sin manibus vestris vestram ascendisset in urbem
SSDD	venturam et nostros ea fata manere nepotes.'
SDDS	non anni domuere decem non mille carinae.
DSSS	Laocoon ductus Neptuno sorte sacerdos
SSSS	sollemnes taurum ingentem mactabat ad aras.
SDDS	Ecce autem gemini a Tenedo tranquilla per alta?
SDSS	horresco referens?immenses orbibus angues
SDDS	incumbunt pelago pariterque ad litora tendunt
DSSS	pectora quorum inter fluctus arrecta iubaeque
DDSS	sanguineae superant undas pars cetera pontum
DDSD	pone legit sinuatque immensa volumine terga.
DSDS	Fit sonitus spumante salo iamque arva tenebant
SDSS	ardentesque oculos suffecti sanguine et igni
DSSS	sibila lambebant linguis vibrantibus ora.
DSSS	Diffugimus visu exsangues: illi agmine certo
DDSS	Laocoonta petunt et primum parva duorum
DSSS	corpora natorum serpens amplexus uterque
DDSS	implicat et miseros morsu depascitur artus
SDDS	post ipsum auxilio subeuntem ac tela ferentem
DSDS	corripiunt spirisque ligant ingentibus et iam
DSSS	bis medium amplexi bis collo squamea circum
DDDS	terga dati superant capite et cervicibus altis.
DDSS	Ille simul manibus tendit divellere nodos
SDSS	perfusus sanie vittas atroque veneno
SDSS	clamores simul horrendos ad sidera tollit:
SSSS	quales mugitus fugit cum saucius aram
DSSS	taurus et incertam excussit cervice securim.
DSSS	At gemini lapsu delubra ad summa dracones
DSDS	effugiunt saevaeque petunt Tritonidis arcem
DDDD	sub pedibusque deae clipeique sub orbe teguntur.
SDDS	Tum vero tremefacta novus per pectora cunctis
DDDS	insinuat pavor et scelus expendisse merentem
DDSS	Laocoonta ferunt sacrum qui cuspide robur
DSDS	laeserit et tergo sceleratam intorserit hastam.
SSDS	Ducendum ad sedes simulacrum orandaque divae
DSSD	Dividimus muros et moenia pandimus urbis.
SSDD	Accingunt omnes operi pedibusque rotarum
DSSD	subiciunt lapsus et stuppea vincula collo
SSSS	intendunt: scandit fatalis machina muros
SDSS	feta armis. Pueri circum innuptaeque puellae
DSDS	sacra canunt funemque manu contingere gaudent.
DDDS	Illa subit mediaeque minans inlabitur urbi.
DSDD	O patria O divum domus Ilium et incluta bello
DDDS	moenia Dardanidum quater ipso in limine portae
DDDD	substitit atque utero sonitum quater arma dedere:
SDDS	instamus tamen inmemores caecique furore
SSSS	et monstrum infelix sacrata sistimus arce.
DSDS	Tunc etiam fatis aperit Cassandra futuris
DSSS	ora dei iussu non umquam credita Teucris.
SDDD	Nos delubra deum miseri quibus ultimus esset
DSSS	ille dies festa velamus fronde per urbem.
SDDS	inclusos utero Danaos et pinea furtim
SDSD	laxat claustra Sinon. Illos patefactus ad auras
SSSD	demissum lapsi per funem Acamasque Thoasque
DSDS	Tempus erat quo prima quies mortalibus aegris
DSSS	incipit et dono divum gratissima serpit.
SSDS	In somnis ecce ante oculos maestissimus Hector
DDSS	visus adesse mihi largosque effundere fletus
SSSS	raptatus bigis ut quondam aterque cruento
DDSS	pulvere perque pedes traiectus lora tumentes.
DDSS	Ei mihi qualis erat quantum mutatus ab illo
DDDS	Hectore qui redit exuvias indutus Achilli
DDDS	vel Danaum Phrygios iaculatus puppibus ignis
SSSS	squalentem barbam et concretos sanguine crinis
DDSS	vulneraque illa gerens quae circum plurima muros
SDSS	accepit patrios. Ultro flens ipse videbar
SDSS	Compellare virum et maestas expromere voces:
SDSS	'O lux Dardaniae spes O fidissima Teucrum
SDDD	quae tantae tenuere morae ? quibus Hector ab oris
SDSS	exspectate venis? Ut te post multa tuorum
DDDS	funera post varios hominumque urbisque labores
SDSS	defessi aspicimus! Quae causa indigna serenos
SSSS	foedavit vultus? Aut cur haec vulnera cerno?'
DSSS	Ille nihil nec me quaerentem vana moratur
DDSS	sed graviter gemitus imo de pectore ducens
DDSD	'Heu fuge nate dea teque his ait eripe flammis.
DSDS	Hostis habet muros ruit alto a culmine Troia.
DDDS	Sat patriae Priamoque datum: si Pergama dextra
SSDS	defendi possent etiam hac defensa fuissent.
DDSS	Sacra suosque tibi commendat Troia penates:
DSDS	hos cape fatorum comites his moenia quaere
DSDS	magna pererrato statues quae denique ponto.'
DDSS	Sic ait et manibus vittas Vestamque potentem
SDSD	aeternumque adytis effert penetralibus ignem.
SDDS	Anchisae domus arboribusque obtecta recessit
DDSS	accipiens sonitum saxi de vertice pastor.
DSDS	Exoritur clamorque virum clangorque tubarum.
SDSS	Panthus Othryades arcis Phoebique sacerdos
DSSS	ipse trahit cursuque amens ad limina tendit.
DDSD	Dardaniae: fuimus Troes fuit Ilium et ingens
DSSS	milia quot magnis umquam venere Mycenis
DDSS	stricta parata neci vix primi proelia temptant
SDDS	in flammas et in arma feror quo tristis Erinys
DSSS	venerat insano Cassandrae incensus amore
DDDD	et gener auxilium Priamo Phrygibusque ferebat
DSSS	Quos ubi confertos audere in proelia vidi
DDDS	incipio super his: 'Iuvenes fortissima frustra
DSSS	pectora si vobis audentem extrema cupido
SDDD	incensae moriamur et in media arma ruamus.
DDDD	Sic animis iuvenum furor additus: inde lupi ceu
SSSS	Quis cladem illius noctis quis funera fando
DSDS	explicet aut possit lacrimis aequare labores?
SDSD	Urbs antiqua ruit multos dominata per annos
DDSD	luctus ubique pavor et plurima mortis imago.
DSSS	Inruimus densis et circumfundimur armis
DSSS	monstrat iter quoque ostendit se dextra sequamur
SDDS	mutemus clipeos Danaumque insignia nobis
DSSS	Arma dabunt ipsi.' Sic fatus deinde comantem
DDDS	Androgei galeam clipeique insigne decorum
DDSS	Diffugiunt alii ad navis et litora cursu
DSSS	fida petunt: pars ingentem formidine turpi
SDSS	armorum facie et Graiarum errore iubarum.
DSDS	et gemini Atridae Dolopumque exercitus omnis
SSSS	adversi rupto ceu quondam turbine venti
SDDS	confligunt Zephyrusque Notusque et laetus Eois
DSSS	qui fuit in Teucris et servantissimus aequi:
DDSS	Iliaci cineres et flamma extrema meorum
DDSS	Iphitus et Pelias mecum quorum Iphitus aevo
DDSD	iam gravior Pelias et volnere tardus Ulixi
DSDS	protinus ad sedes Priami clamore vocati.
SDDS	nituntur gradibus clipeosque ad tela sinistris
DSSS	culmina convellunt his se quando ultima cernunt
SDSS	Instaurati animi regis succurrere tectis
DDSD	saepius Andromache ferre incomitata solebat
SDDS	iuncturas tabulata dabant convellimus altis
DDDS	incidit: ast alii subeunt nec saxa nec ullum
DSSD	arduus ad solem et linguis micat ore trisulcis.
SDDD	Una ingens Periphas et equorum agitator Achillis
DDSS	armiger Automedon una omnis Scyria pubes
SSSS	succedunt tecto et flammas ad culmina iactant.
SDDD	Adparet domus intus et atria longa patescunt
SSDD	custodes sufferre valent labat ariete crebro
SDSD	immissi Danai et late loca milite complent.
DDSS	exiit oppositasque evicit gurgite moles
DDDS	fertur in arva furens cumulo camposque per omnis
DSSS	Urbis uti captae casum convolsaque vidit
DSSD	cingitur ac densos fertur moriturus in hostis.
DSSS	Hic Hecuba et natae nequiquam altaria circum
DSSS	praecipites atra ceu tempestate columbae
SSDD	Ipsum autem sumptis Priamum iuvenalibus armis
SSSD	Huc tandem concede haec ara tuebitur omnis
DSDD	insequitur iam iamque manu tenet et premit hasta.
SDSD	Ut tandem ante oculos evasit et ora parentum
DDDS	talis in hoste fuit Priamo sed iura fidemque
SDSS	e summo clipei nequiquam umbone pependit.
DDDD	extulit ac lateri capulo tenus abdidit ensem.
SSSS	At me tum primum saevus circumstetit horror
DDSD	Obstipui subiit cari genitoris imago
SSSS	ut regem aequaevum crudeli vulnere vidi
SSDS	vitam exhalantem subiit deserta Creusa
SDSS	et direpta domus et parvi casus Iuli.
DSSS	Respicio et quae sit me circum copia lustro.
DSSS	Deseruere omnes defessi et corpora saltu
SSSD	ad terram misere aut ignibus aegra dedere.
DDDS	Iamque adeo super unus eram cum limina Vestae
SDSS	servantem et tacitam secreta in sede latentem
DDSS	Tyndarida aspicio: dant clara incendia lucem
SSDS	erranti passimque oculos per cuncta ferenti.
DSSS	Illa sibi infestos eversa ob Pergama Teucros
SDSS	et poenas Danaum et deserti coniugis iras
DSDS	praemetuens Troiae et patriae communis Erinys
DSSS	abdiderat sese atque aris invisa sedebat.
SSDD	Exarsere ignes animo subit ira cadentem
SDDS	ulcisci patriam et sceleratas sumere poenas.
DSDD	'Scilicet haec Spartam incolumis patriasque Mycenas
DSSS	aspiciet partoque ibit regina triumpho
DDDS	coniugiumque domumque patres natosque videbit
DSDD	Iliadum turba et Phrygiis comitata ministris?
DSDS	Occiderit ferro Priamus Troia arserit igni?
DDSS	Dardanium totiens sudarit sanguine litus?
DSSD	Non ita: namque etsi nullum memorabile nomen
DSDS	feminea in poena est nec habet victoria laudem
SDDS	extinxisse nefas tamen et sumpsisse merentis
SSDS	laudabor poenas animumque explesse iuvabit
SSDD	ultricis flammae et cineres satiasse meorum.'
DSDS	Talia iactabam et furiata mente ferebar:
DSDS	cum mihi se non ante oculis tam clara videndam
DSSS	obtulit et pura per noctem in luce refulsit
DSDS	alma parens confessa deam qualisque videri
DSDS	caelicolis et quanta solet dextraque prehensum
DDSD	continuit roseoque haec insuper addidit ore:
DDSD	'Nate quis indomitas tantus dolor excitat iras?
DSSD	Quid furis aut quonam nostri tibi cura recessit?
DDDS	Non prius aspicies ubi fessum aetate parentem
DSDS	liqueris Anchisen superet coniunxne Creusa
DDSS	Ascaniusque puer? Quos omnes undique Graiae
SDSD	circum errant acies et ni mea cura resistat
SDDD	iam flammae tulerint inimicus et hauserit ensis.
DDDS	Non tibi Tyndaridis facies invisa Lacaenae
SDSS	culpatusve Paris: divum inclementia divum
SDSS	has evertit opes sternitque a culmine Troiam.
DSSS	Aspice - namque omnem quae nunc obducta tuenti
SDSD	mortalis hebetat visus tibi et umida circum
SSDS	caligat nubem eripiam tu ne qua parentis
DSSS	iussa time neu praeceptis parere recusa: ?
DSSS	hic ubi disiectas moles avulsaque saxis
DSSS	saxa vides mixtoque undantem pulvere fumum.
SSSS	Neptunus muros magnoque emota tridenti
SDSS	fundamenta quatit totamque a sedibus urbem
DSSS	eruit hic Iuno Scaeas saevissima portas
DDDS	prima tenet sociumque furens a navibus agmen
SSSD	Iam summas arces Tritonia respice Pallas
SSSS	insedit nimbo effulgens et Gorgone saeva.
DDDS	Ipse pater Danais animos viresque secundas
DDSD	sufficit ipse deos in Dardana suscitat arma.
DDSS	Eripe nate fugam finemque impone labori.
DSDS	Nusquam abero et tutum patrio te limine sistam.'
DSSS	Dixerat et spissis noctis se condidit umbris.
SSDD	Adparent dirae facies inimicaque Troiae
DSSS	ac veluti summis antiquam in montibus ornum
DSSS	volneribus donec paulatim evicta supremum
SDDS	antiquasque domos genitor quem tollere in altos
DSSS	abnegat excisa vitam producere Troia
DDDS	sanguis' ait 'solidaeque suo stant robore vires
SSDS	Nos contra effusi lacrimis coniunxque Creusa
DSDS	Ascanium patremque meum iuxtaque Creusam
SSSD	Hinc ferro accingor rursus clipeoque sinistram
SSSS	insertabam aptans meque extra tecta ferebam.
SSDS	Ecce autem complexa pedes in limine coniunx
SSDS	haerebat parvumque patri tendebat Iulum:
DSSS	sin aliquam expertus sumptis spem ponis in armis
SSDS	hanc primum tutare domum. Cui parvus Iulus
DDDS	Talia vociferans gemitu tectum omne replebat
DSSD	ecce levis summo de vertice visus Iuli
DSSD	excutere et sanctos restinguere fontibus ignis.
SDSS	Illam summa super labentem culmina tecti
DSSS	cernimus Idaea claram se condere silva
DSDD	una salus ambobus erit. Mihi parvus Iulus
SSDS	Est urbe egressis tumulus templumque vetustum
SSDS	Haec fatus latos umeros subiectaque colla
SDSS	succedoque oneri dextrae se parvus Iulus
SSSS	et me quem dudum non ulla iniecta movebant
SSSD	nunc omnes terrent aurae sonus excitat omnis
DSSD	prospiciens 'Nate' exclamat 'fuge nate propinquant.
SDSD	Ardentis clipeos atque aera micantia cerno!'?
SSDS	incertum nec post oculis est reddita nostris.
SSSD	praedam adservabant. Huc undique Troia gaza
SSDS	crateresque auro solidi captivaque vestis
DDDS	congeritur pueri et pavidae longo ordine matres
SDSS	Ausus quin etiam voces iactare per umbram
DDDS	Obstipui steteruntque comae et vox faucibus haesit.
SSSS	Tum sic adfari et curas his demere dictis:
SSSD	O dulcis coniunx? Non haec sine numine divom
DDSD	inter opima virum leni fluit agmine Thybris:
DSDD	par levibus ventis volucrique simillima somno.
DSSS	Iamque iugis summae surgebat Lucifer Idae
SDDS	Postquam res Asiae Priamique evertere gentem
SSDD	incerti quo fata ferant ubi sistere detur
DDSS	contrahimusque viros. Vix prima inceperat aestas
DDDS	litora cum patriae lacrimans portusque relinquo
SDDS	dum Fortuna fuit. Feror huc et litore curvo
DDSS	moenia prima loco fatis ingressus iniquis
DSSS	Sacra Dionaeae matri divisque ferebam
SDDS	Accessi viridemque ab humo convellere silvam
SSDS	horrendum et dictu video mirabile monstrum.
SDSS	Nam quae prima solo ruptis radicibus arbos
DSSS	vellitur huic atro liquuntur sanguine guttae
DDDS	membra quatit gelidusque coit formidine sanguis.
DDDS	ater et alterius sequitur de cortice sanguis.
DDSD	Multa movens animo nymphas venerabar agrestis
DSDS	Quid miserum Aenea laceras? Iam parce sepulto
DDDS	parce pias scelerare manus. Non me tibi Troia
DSSD	Heu fuge crudelis terras fuge litus avarum:
DDSS	nam Polydorus ego hic confixum ferrea texit
SDSS	infelix Priamus furtim mandarat alendum
DSSS	Threicio regi cum iam diffideret armis
DDSD	res Agamemnonias victriciaque arma secutus
DDDS	Omnibus idem animus scelerata excedere terra
SSDD	linqui pollutum hospitium et dare classibus austros.
DSDS	Rex Anius rex idem hominum Phoebique sacerdos
SSDS	vittis et sacra redimitus tempora lauro
DSSS	Dardanidae duri quae vos a stirpe parentum
SDDS	Audite O proceres' ait 'et spes discite vestras:
SDSS	mons Idaeus ubi et gentis cunabula nostrae.
SSDD	hinc mater cultrix Cybeli Corybantiaque aera
DSDD	Cycladas et crebris legimus freta consita terris.
DDDS	Nauticus exoritur vario certamine clamor
DSSS	Ergo avidus muros optatae molior urbis
DDSS	Pergameamque voco et laetam cognomine gentem
SDDD	hortatur pater ire mari veniamque precari:
SSSS	tum sic adfari et curas his demere dictis:
DSSS	nos tumidum sub te permensi classibus aequor
DDSS	Est locus Hesperiam Grai cognomine dicunt
DSDD	Ausonias Dictaea negat tibi Iuppiter arva.'
SDSD	velatasque comas praesentiaque ora videbar
DSSS	tum gelidus toto manabat corpore sudor
SSDS	ad caelum cum voce manus et munera libo
DDSD	Nunc repeto haec generi portendere debita nostro
DSSS	Sic ait et cuncti dicto paremus ovantes.
DDSD	tum mihi caeruleus supra caput adstitit imber
DSSD	Continuo venti volvunt mare magnaque surgunt
DSSS	Excutimur cursu et caecis erramus in undis.
DDDD	nec meminisse viae media Palinurus in unda.
DDSS	visa aperire procul montis ac volvere fumum.
DSSD	Vela cadunt remis insurgimus haud mora nautae
SSDS	Servatum ex undis Strophadum me litora primum
DSDS	clausa domus mensasque metu liquere priores.
DDDS	pestis et ira deum Stygiis sese extulit undis.
DDDD	exstruimusque toros dapibusque epulamur opimis.
DSDD	aere cavo. Invadunt socii et nova proelia temptant
DDDS	accipiunt celerique fuga sub sidera lapsae
SSSS	infelix vates rumpitque hanc pectore vocem:
DSSS	et patrio Harpyias insontis pellere regno?
DDSS	ibitis Italiam portusque intrare licebit
SDSS	quam vos dira fames nostraeque iniuria caedis
SDSS	ambesas subigat malis absumere mensas.'
DSSS	Dixit et in silvam pennis ablata refugit.
DDDS	At sociis subita gelidus formidine sanguis
DDDS	deriguit cecidere animi nec iam amplius armis
DDDS	numina magna vocat meritosque indicit honores:
DSSD	Iam medio adparet fluctu nemorosa Zacynthos
DDDS	Effugimus scopulos Ithacae Laertia regna
DSDS	ancora de prora iacitur stant litore puppes.
SSSS	Ergo insperata tandem tellure potiti
SDDS	nudati socii iuvat evasisse tot urbes
SDDD	certatim socii feriunt mare et aequora verrunt.
DSDS	litoraque Epiri legimus portuque subimus
DSSS	Chaonio et celsam Buthroti accedimus urbem.
DDSS	coniugio Aeacidae Pyrrhi sceptrisque potitum
DSSS	Obstipui miroque incensum pectus amore
SSSD	ante urbem in luco falsi Simoentis ad undam
DSDS	Hector ubi est?' Dixit lacrimasque effudit et omnem
DSSD	vivo equidem vitamque extrema per omnia duco
DSDS	excipit aut quae digna satis fortuna revisit
SDDS	nec victoris eri tetigit captiva cubile!
DSSD	nos patria incensa diversa per aequora vectae
DSDS	servitio enixae tulimus: qui deinde secutus
DDDD	coniugis et scelerum Furiis agitatus Orestes
DSSS	Chaoniamque omnem Troiano a Chaone dixit
DDDS	Quid puer Ascanius? superatne et vescitur aura
DSDD	et pater Aeneas et avunculus excitat Hector?'
DSDD	Priamides multis Helenus comitantibus adfert
DSSS	Pergama et arentem Xanthi cognomine rivum
SDSS	aulai medio libabant pocula Bacchi
DSDD	impositis auro dapibus paterasque tenebant.
DSDS	Iamque dies alterque dies processit et aurae
DSSD	Quidve sequens tantos possim superare labores?'
DSSS	Hic Helenus caesis primum de more iuvencis
SDSD	sacrati capitis meque ad tua limina Phoebe
SDSS	atque haec deinde canit divino ex ore sacerdos:
DSSD	pauca tibi e multis quo tutior hospita lustres
DDSS	aequora et Ausonio possis considere portu
SSDS	vicinosque ignare paras invadere portus
DSDD	longa procul longis via dividit invia terris.
SSDS	Has autem terras Italique hanc litoris oram
DDSD	Lyctius Idomeneus hic illa ducis Meliboei
DSSD	parva Philoctetae subnixa Petelia muro.
DSDS	Quin ubi transmissae steterint trans aequora classes
SSSD	ne qua inter sanctos ignis in honore deorum
SDSD	hac casti maneant in religione nepotes.
DSSS	laeva tibi tellus et longo laeva petantur
DSDS	una foret venit medio vi pontus et undis
DDDD	Hesperium Siculo latus abscidit arvaque et urbes
DSSS	sorbet in abruptum fluctus rursusque sub auras
DSSD	erigit alternos et sidera verberat unda.
SDDD	Iunoni cane vota libens dominamque potentem
DDDS	fata canit foliisque notas et nomina mandat.
DDSS	digerit in numerum atque antro seclusa relinquit.
DSDS	quin adeas vatem precibusque oracula poscas
DSDS	ipsa canat vocemque volens atque ora resolvat.
DDDS	Illa tibi Italiae populos venturaque bella
SSSS	Quae postquam vates sic ore effatus amico est
DSDS	dona dehinc auro gravia sectoque elephanto
DSDS	Coniugio Anchise Veneris dignate superbo
DDSS	ecce tibi Ausoniae tellus hanc arripe velis.
DSSD	Vade' ait 'O felix nati pietate. Quid ultra
DDSS	Nec minus Andromache digressu maesta supremo
SSSS	fert picturatas auri subtemine vestes
DDDD	O mihi sola mei super Astyanactis imago:
DSDS	sic oculos sic ille manus sic ora ferebat
SSDD	quam vestrae fecere manus melioribus opto
DDSD	Provehimur pelago vicina Ceraunia iuxta
DDSS	Sol ruit interea et montes umbrantur opaci
SSSS	sortiti remos passimque in litore sicco
DSSD	corpora curamus fessos sopor inrigat artus.
SDSS	Necdum orbem medium Nox horis acta subibat:
DDDS	sidera cuncta notat tacito labentia caelo
SSSS	dat clarum e puppi signum nos castra movemus
DSSS	Portus ab Euroo fluctu curvatus in arcum
DDSS	ipse latet gemino demittunt bracchia muro
DSSS	Et pater Anchises: 'Bellum O terra hospita portas
SDSS	bello armantur equi bellum haec armenta minantur.
SDSD	spes et pacis' ait. Tum numina sancta precamur
SSSD	Iunoni Argivae iussos adolemus honores.
DDSS	Haud mora continuo perfectis ordine votis
DDSS	Hinc sinus Herculei (si vera est fama) Tarenti
DSSD	cernitur attollit se diva Lacinia contra
DSSD	Tum procul e fluctu Trinacria cernitur Aetna
DDSS	hos Helenus scopulos haec saxa horrenda canebat.
DSDS	Haud minus ac iussi faciunt primusque rudentem
SSSD	contorsit laevas proram Palinurus ad undas.
DSSD	Ter scopuli clamorem inter cava saxa dedere:
DSSS	Portus ab accessu ventorum immotus et ingens
DSDD	erigit eructans liquefactaque saxa sub auras
SDSS	Fama est Enceladi semustum fulmine corpus
DSSS	impositam ruptis flammam exspirare caminis
DSSS	Nam neque erant astrorum ignes nec lucidus aethra
SSSS	et lunam in nimbo nox intempesta tenebat.
DDSS	Postera iamque dies primo surgebat Eoo
DDDS	Isque ubi Dardanios habitus et Troia vidit
DDSS	continuitque gradum mox sese ad litora praeceps
DSSS	tollite me Teucri quascumque abducite terras
DDSS	dat iuveni atque animum praesenti pignore firmat.
DSDS	paupere-mansissetque utinam fortuna!-profectus.
DSDD	prensa manu magna medio resupinus in antro
SSDD	cervicem inflexam posuit iacuitque per antrum
SSDS	per somnum commixta mero nos magna precati
SSSS	ingens quod torva solum sub fronte latebat
DDSS	Argolici clipei aut Phoebeae lampadis instar-
SSDD	Nam qualis quantusque cavo Polyphemus in antro
SDSS	addixi: satis est gentem effugisse nefandam.
DDSS	Vos animam hanc potius quocumque absumite leto.'
SDSS	ipsum inter pecudes vasta se mole moventem
DDDD	lanigerae comitantur oves-ea sola voluptas
SDSD	Postquam altos tetigit fluctus et ad aequora venit
DSSD	iam medium necdum fluctus latera ardua tinxit.
DDDD	Nos procul inde fugam trepidi celerare recepto
DSSS	At genus e silvis Cyclopum et montibus altis
SDSS	excitum ruit ad portus et litora complent.
DSSS	Cernimus adstantis nequiquam lumine torvo
DSSD	aeriae quercus aut coniferae cyparissi
DDDS	Praecipites metus acer agit quocumque rudentis
SDDS	Contra iussa monent Heleni Scyllam atque Charybdin
DDSS	inter utramque viam leti discrimine parvo
DSSD	missus adest. Vivo praetervehor ostia saxo
DSDS	Talia monstrabat relegens errata retrorsus
DSDD	Sicanio praetenta sinu iacet insula contra
DSSS	Plemyrium undosum nomen dixere priores
DSDS	exsupero praepingue solum stagnantis Helori.
DDSS	accipit. Hic pelagi tot tempestatibus actis
SSSD	amitto Anchisen: hic me pater optume fessum
SDSS	Nec vates Helenus cum multa horrenda moneret
DSSS	hos mihi praedixit luctus non dira Celaeno.
SSSD	Hinc me digressum vestris deus adpulit oris.
SDSS	At regina gravi iamdudum saucia cura
DSSS	Postera Phoebea lustrabat lampade terras
SSDS	umentemque Aurora polo dimoverat umbram
SDDD	cum sic unanimam adloquitur male sana sororem:
SDSS	quem sese ore ferens quam forti pectore et armis!
DDDD	Degeneres animos timor arguit: heu quibus ille
DDSS	Si mihi non animo fixum immotumque sederet
SSSD	ne cui me vinclo vellem sociare iugali
SDSS	postquam primus amor deceptam morte fefellit
SSDS	huic uni forsan potui succumbere culpae.
DDDS	Anna fatebor enim miseri post fata Sychaei
DSSS	coniugis et sparsos fraterna caede Penatis
DSDS	impulit: adgnosco veteris vestigia flammae.
SSDS	pallentis umbras Erebi noctemque profundam
DSDS	non Libyae non ante Tyro despectus Iarbas
SDSD	ductoresque alii quos Africa terra triumphis
DDDS	dives alit: placitone etiam pugnabis amori?
SSDS	Barcaei. Quid bella Tyro surgentia dicam
DSSS	Punica se quantis attollet gloria rebus!
DDDS	Tu modo posce deos veniam sacrisque litatis
DSDD	dum pelago desaevit hiemps et aquosus Orion
SSDS	His dictis incensum animum inflammavit amore
DDSS	spemque dedit dubiae menti solvitque pudorem.
DSDS	Ipsa tenens dextra pateram pulcherrima Dido
DDSD	pectoribus inhians spirantia consulit exta.
SSSS	Heu vatum ignarae mentes! quid vota furentem
DSSS	Uritur infelix Dido totaque vagatur
DSSS	urbe furens qualis coniecta cerva sagitta
DSDS	quam procul incautam nemora inter Cresia fixit
SSDS	Dictaeos haeret lateri letalis arundo.
DSDS	Sidoniasque ostentat opes urbemque paratam
DSSS	Post ubi digressi lumenque obscura vicissim
DSDD	luna premit suadentque cadentia sidera somnos
DSDS	sola domo maeret vacua stratisque relictis
DDDD	aut gremio Ascanium genitoris imagine capta
SSSS	Non coeptae adsurgunt turres non arma iuventus
SSSS	exercet portusve aut propugnacula bello
SSSD	murorum ingentes aequataque machina caelo.
DSSS	Quam simul ac tali persensit peste teneri
DSDS	Nec me adeo fallit veritam te moenia nostra
SDSS	exercemus? Habes tota quod mente petisti:
DSSD	ardet amans Dido traxitque per ossa furorem.
SSDD	Communem hunc ergo populum paribusque regamus
SDDS	dotalisque tuae Tyrios permittere dextrae.'
SSDS	sic contra est ingressa Venus: 'Quis talia demens
DSSS	abnuat aut tecum malit contendere bello
DSSS	confieri possit paucis adverte docebo.
DDSD	Diffugient comites et nocte tegentur opaca:
SSSS	speluncam Dido dux et Troianus eandem
DSDD	[conubio iungam stabili propriamque dicabo]
DDSD	adnuit atque dolis risit Cytherea repertis.
DDSS	Oceanum interea surgens Aurora reliquit.
DDSS	retia rara plagae lato venabula ferro
SDSS	Reginam thalamo cunctantem ad limina primi
SSSS	Poenorum exspectant ostroque insignis et auro
DSDS	stat sonipes ac frena ferox spumantia mandit.
DSSS	Cui pharetra ex auro crines nodantur in aurum
SDDS	Nec non et Phrygii comites et laetus Iulus
SSDS	incedunt. Ipse ante alios pulcherrimus omnis
SDSS	infert se socium Aeneas atque agmina iungit.
SDSS	instauratque choros mixtique altaria circum
SSSS	Postquam altos ventum in montis atque invia lustra
DSSS	ecce ferae saxi deiectae vertice caprae
DDDS	pulverulenta fuga glomerant montisque relinquunt.
DSSS	Interea magno misceri murmure caelum
DDSS	incipit insequitur commixta grandine nimbus
DDSS	et Tyrii comites passim et Troiana iuventus
DDDS	Dardaniusque nepos Veneris diversa per agros
DDDS	tecta metu petiere ruunt de montibus amnes.
SSSS	Speluncam Dido dux et Troianus eandem
DSSS	deveniunt: prima et Tellus et pronuba Iuno
SSSS	dant signum fulsere ignes et conscius aether
DSDS	conubiis summoque ulularunt vertice nymphae.
DSSS	Ille dies primus leti primusque malorum
DDDS	causa fuit neque enim specie famave movetur
SSSD	nec iam furtivum Dido meditatur amorem:
DDSS	coniugium vocat hoc praetexit nomine culpam.
SDSS	Extemplo Libyae magnas it Fama per urbes-
DSDS	Fama malum qua non aliud velocius ullum
DDSS	mobilitate viget viresque adquirit eundo
DSSS	parva metu primo mox sese attollit in auras
DDDS	ingrediturque solo et caput inter nubila condit.