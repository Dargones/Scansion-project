eius ut auspiciis, rerum te sceptra tenente,
immensum Christi volitent vexilla per orbem.
O spes Tartareae sedis regnique profundi,
Eumenides, quondam (memini) mecum ipse querebar
et subitus tumidas concoepi saepius iras,
concutiens caput horrendum, quod saepe viderem
nescio quos nostris popularibus indere mentem
ut nos desererent, iactantes ditia et ampla
dona piis tribui, sceleratis infera regna.
Sed tamen ista levi fuerant hortamina damno;
vix quota pars praestare fidem nam vocibus horum
noverat, assuetis pergens confidere rebus!
At nunc res agitur maior: nam tota laborant
regna nisi, audaces, vestra succurritis arte.
Hesperiae rex ille potens (nam Vera fatebor,
sit licet hostis atrox nobisque inimica retractet
strenuus arma diu) properat confinia nostra
imperio domitare suo, nostrosque clientes
insequitur veceri denudans arva colono,
non aliter quam si victor foret iste secundus
Arnphitryoniades, cui nunc Stheneleia proles
impetret haec duro monitu Iunonis iniquae.
Quid memorem quotiens nostra de gente triumphos
rettulerit, quotiens spoliis remearit honustus,
innumera iuvenum comitatus utrinque caterva?
Quis nescit quotiens hostili sanguini Campos
sparserit atque amnes mutare coegerit undas
et se mirari solito non ire colore?
, Nec contentus adhuc nuper Magmede repulso
sede sua, Veteres proscindens undique leges,
Baudelique meo foedissima sub iuga misso,
Granatam domuit, victorque intravit in urbem,
improbus, et populum dictis parere coegit.
Optima nonne mihi dudum pars cesserat orbis?
Africa nonne mei fuerat latissima iuris?
Nonne Asiam nostris dederam parere ministris
Europaeque bonam partem? Lateque Vagabar
et totum nostro molibar subdere mundum
servitio, Vestra confisus fraude dolisque.
At nunc Fernando contraria signa ferente,
pro dolor! Europa iandudum cessimus omni.
Nec dubium quin hic Nabatheum subiuget orbem
Eoasque domos, proprio nisi forte labore
nunc mihi fertis opem, qua vobis bella movere
innumerasque datur gentis ad proelia ferre
et pacem turbare gravisque ciere tumultus.
Este precor memores, o summa potentia Ditis,
pacificas quotiens urbes ad bella vocatis
concordesque domos, quotiens discerpere mater
lymphata per vos properat sua pignora mente.
Ergo agite, o nigri spes et tutela Baratri!
Per Stygias undas, stagna intemerata, rogamus:
artibus innumeris foecundum vertite pectus
nostraque quae pereunt defendite regna, sorores.
Consilio parili vos hic decernite, quaeso,
qua regis furor hic possit ratione teneri.
Sic nos securo repetemus pectore sedes
Tartareas caecasque domos noctemque profundam.
Dux Herebi, venerande pater, cui turba silentum
tristis et immensi famulantur regna Baratri,
quanquam sollicita non vanos mente timores
concipis et merito tantum compescere regem
moliris nostro minitantem vincula regno,
at desiste tamen gravibus tua pectora curis
sollicitare: metu tristi molimine nostro
liber eris. Nihil est gemitu quod pectora lasses.
Concutiam’ diro foecundam crimine mentem
qua valeo mortale genus confundere et orbem.
Mutato faciam soli tibi serviat ille
consilio solique manus tibi tradat: et arma.
Ergo age securus per me, ad tua Tartara migra,
teque sinu carae moestum solare maritae.
O soror Alecto, gravibus redimita colubris,
reddere sollicitam mentem cui Fata dederunt
et stimulis homines deflectere tramite recto,
horrisona tu voce quidem nunc multa tyranno
Tartareae sedis promittis et impia facta.
Sed quae certa tuae tandem sententia menti
sederit; expedias breviter paucisque resolve.
Nam nos ambiguo sensu varioque tenemur,
quo pacto liceat tantum subvertere regem
qui stabili ratione pedes defixerit ambos.
O sociae, num vos, quidnam mea pectora possint
horrida, quid Valeant lambentes membra Cerastae,
praeterit? An nostrum penitus torpere putatis
pectus? An oblitae quot pastes quotque minaces
mente geram Furias? Cur me Nox atra sinistro
fuderit in tenebras partu rabiemque cruentam
ipse parens Herebus dederit mentemque malignam?
Num totiens dabitur nostro subvertere gentis
concordes fremitu insano, regesque superbos
arte mea potero crudelia ad arma vocare,
nec fas unius fuerit mihi vertere mentem?
Sed, vos germanae, mihi credite: numina testor
inferni patris magni Phlegetontis et undas,
iam faciam pateat, quidnam mea pectora et Hydrae
verbera quid valeant, rabiesque infusa per omne
corpus et undantes spumis furialibus irae.
Huic ego confundam mentem caligine caeca,
et variis tentabo modis, animumque labantem
armata impellam dextra serpentibus atris.
Desistat subito faciam melioribus actis,
deserat et superi sublimia sigma Tonantis.
Hinc nostrum cupiet praecedere fervidus agmen
viribus et nostris invadere castra suorum.
Restituet nostro Plutoni quicquid ademit,
Christicolumque omnis late populabitur agros,
instaurans Veteres leges, monimenta Verendi
Magmedis, quae nunc misere prostrata Videmus;
denique, quicquid habet numerosa potentia mundi,
hoc duce (nec fallor) Stygia ditione premetur.
Non equidem inficior multum, germana, colubras
posse tuas scimusque etiam as crine venena
fundere concusso; scimus tibi pectora late
innumeris perfusa odiis quibus undique saeva
bella movere potes subitosque ciere tumultus.
Per te Pirithous fugisset Thesea; per te
dilectum fratrem Vitasset Castora Pollux
et Piladem infidum quondam vocitasset Orestes;
denique sola tenes scelerum tu quicquid ubique est.
Sed tamen heu frustra, soror, haec molimina dira
mente tibi concepta reor. Sunt irrita crede
consilia. O quotiens comitatu instructa profano
multiplicique dolo circumque nocentibus hydris
hunc hominem volui pervertere ab ordine recto.
Nec valui, quanquam multos ad talia facta
impuleram prius arte mea multosque coegi
in proprios saevire patres vetuique parentes
parcere pignoribus. Quotiens mihi nata parentis
coniugium infandum petiit? Quotiensque furentis
gestare in superos crudelia tela coegi?
Et tamen hunc precibus blandave libidine nunquam,
non precio dirisque minis nulloque pcriclo,
non solitis stimulis, tacita non fraude movere,
non trepidante metu potui, non artibus ullis.
Sed ne te nimium longo sermone moremur,
crede mihi, citius rapidissima flumina cursum
sistere cernemus solemque micare tenebris
et Phoeben splendere die non ordine recto
quam quis consilio valeat vel fraude profana
hunc hominem a superis convertere ad impia facta.
Quare age, Tisiphone, si quid tibi mente resedit
quo nobis firmare queas fluitantia corda,
anguibus in tergum solito de more reiectis,
prome tuam rabidis tumefactam vocibus iram.
Non ego Tartareo credar concepta baratro,
ni scierint quodcunque nefas committere nostra
pectora, ni scierit caput hoc confundere coelum,
si iubeant dominus Phlegetontis et infera turba.
Nunc opus aggredior maius quam vertere mentem.
Postquam nil fraudes prosunt, nil dira venena,
nil stimuli tristesque minae, nil bianda Voluptas,
non opus est verbis, Video, sed sanguine et armis.
Me Vocat iste labor. Nihil est quod verbera nostra
non valeant agitare. Mihi est immanius Hydris
ingenium et rapidis fluviorum incertius undis,
acrius Harpyis, multo violentius Haustris.
Hoc onus ergo mihi, totamque relinquite curam.
Iam scio quid Furias deceat, quid pectora nostra.
Per me nunc orbis gemitu reboabit et axis
Hesperius; per me regalia tecta madebunt
sanguine; nunc referam tanto de rege triumphum
Vulnere inaudito capite et cervice recisa.
O soror, o nostri suprema potentia regis,
funereas, germana, manus nunc porrige nobis.
Oscula iunge, precor. Picei per numina Ditis
pallida iuramus: nihil est quo regna tueri
nostra queas melius. Sic, sic rex iste protervus
non alia ratione potest aut arte domari.
Per te nunc (fateor) solam, germana, repertum est:
ars mea quod nunquam potuit nec torva Megera.
Ergo Vale, et solers iamdudum perfice coeptum.
Concute, Tisiphone, foecundum concute pectus;
anguiferum commisce caput; reminiscere quantum
saeva pares facinus tendens in Fata deosque
spicula, convolvens Furiali cuncta paratu.
Non opus ignavo nunc est nec inerte ministro,
sed quo non usquam fuerit crudelior alter,
qui sit et humano consuetus sanguine foedas
semper habere manus, qui gestet pectora plena
criminibus diris, qui blando fallere risu
norit et illecebris occultam intexere fraudem.
Obvius ergo mihi, dum sic furibunda pererro.
Quis dabitur? Quisnam? Cui nunc serpentibus atris
pectora confundam stimulemque furore profane,
et quem regalem deducam ad principis aulam,
sanguinis ut cupidus flagransque cupidine regni
regem obtruncatum solio deturbet ab alto?
Sed quem tam dirum video liventibus ire
huc oculis variisque genis et sponte furentem
sanguineaque acie properantem? An Ruffus, iniquae
progenies vesana Stygos? lam verba tenebo
ut bene percipiam quo mentem dirigat omnem.
Siccine tranquillam mentem vitamque quietam
esse mihi patiar?’ Cur dudum a sanguine fuso
cessavere manus? Non haec clementia nobis
convenit; ha, nimium marcescunt mernbra quiete.
Ocia nunc abeant! Agito crudelia mente,
Veh, quibus occurram. Satiabo sanguine ferrum;
mortibus innumeris ditabo Tartara nigra.
Si scelus hic deerit, tentabo sidera coeli
aut violabo diem superis vel bella movebo
impiger et Ditis furibundus iura tuebor:
haec me facta decent, non vitam ducere inertem.
Nam mihi cur rabiem dederit violenta Megera?
Cur me Tisiphone nutriverit ubere dire?
Tertia monstrarit cognatum haurire cruorem?
Cur proprios letho manus haec robusta parentes,
cur natos dederit, cur fratres curve sorores,
si pia facta iuvant recto deducta tenore?
Cur tamen heu nobis, cur non se tanta facultas
obiicit ut Valeam mores ostendere nostros?
Dispereo misere, solitum nisi dextra. cruorem
hauriat et virus conceptum pectore fundam.
Aptior haud nobis poterat se offerre minister!
Hic (fateor) longe superat me nempe magistram!
Possidet hic quicquid scelerum possedimus omnes.
Ibo igitur propius coeptumque augebo furorem.
O decus armipotens, o spes, o dulcis alumne,
dic mihi, dic agedum: quid te turpissima dudum
ocia, Ruffe, tenent? Cur sic inglorius annos
exigis et florem vitae consumis inertem,
heu! Tandem cognosce, precor, quid teque tuamque
nunc deceat rabiem. Ne spernas verba, rogamus,
si te prima meo tenerum de matre cadentem
sedula suscepi gremio, si membra refovi
saepe sinu rigido quom fletibus ora rigares,
si tibi materna porreximus ubera voce,
per me si ferrum nosti satiare cruore
undanti et populis crudele intendere lethum.
Heu, nescis, nescis quidnam tua fata pararint,
quid fortuna. tibi, quid sidera, quidque deorum
numina, si in melius rabidam convertere mentem,
nec tibi segnitie libeat corrumpere vitam.
Hesperiae (mihi crede) plagae dominabere tori,
si parere Velis solitasque resumere vires.
O quae ceruleos gestas pro crinibus angues,
per te perque tuum caput inviolabile nunquam
desistam,’ genetrix longe veneranda, rogare
ut mihi nunc monstrare velis quid fata pararint,
quid fortuna mihi. Doceas ubi praemia tanta;
fare age, Cara parens, monstra dum pectora fervent,
dum manus in promptu dumque impius ardor inhaeret.
Eia, age iam precibus cari flectaris alumni.
Sic tibi perpetuo liceat per regna silentum
Tartaream in turbam rigido saevire flagello.
Postquam magnanimum pectus tibi, Ruffe, paratum
effrenesque animos tantis assurgere prompte
conspicio rebus, dabitur, mihi crede, minister
optime, quod summis precibus contendis habere.
Nunc monstrabo viam qua teque tuumque furorem
augusto liceat: iam iam satiare cruore.
Quod decus inde feres quantamque merebere laudem!
Quippe, mihi videor clarum diadema videre
temporibus radiare tuis. Sed viribus uti
nunc opus et validae nequaquam parcere dextrae.
Iam, me iam nimium longo sermone moraris;
expedias tandem quae sit, quae tanta facultas,
quo pacto valeam facinus’ committere tantum.
Crede mihi, genetrix: nihil est tam turpe quod ardens
dextra reformidet cultro munita furenti,
dummodo me possim solio trabeaque superbum
reddere et augusta caput hoc ornare corona.
Advertas igitur; paucis te, Ruffe, docebo.
Iam scio novisti Fernandum, Martis alumnum,
qui communis amor lati nunc dicitur orbis,
pro dolor! et nostras totiens qui fundere gentis
approperans, semper remeat victricibus armis,
Clara triumphali redimitus tempora lauro,
quem supplex oriens audito nomine tantum
occiduusque dies posita feritate veretur.
Hic est qui regnum certa tibi sorte dicatum
possidet et magma munitus utrinque caterva
praeradiat, solio fruiturque quod ipsa pararant
provida Fata tibi. Sed te quid, Ruffe, quid ultra
detinet imbellem cur non in regia tecta
sponte furis? Cur non recipis violenter adempta?
Si vir es, en, tempus nunc est quo Vota sequaris
expectata diu. Trepidis nunc iura superbus
dat populis, tantae securus fraudis et astus.
Ipse per insidias tacita sub Veste latentem
illuc fer gladium quem tergo regis adhaesus
exere et audaci iandudum perfice dextra;
horrida terrifico maculentur rostra cruore.
Ipsa frequens adero; nunquam te, Ruffe, relinquam:
haec erit illa manus quae certum dirigat ictum.
Nunc curare tuum est tanto ne dextera coepto
neve animus titubet. Fac altum Vulnus ad ossa,
si qua potes, penetret. Studiis popularibus ipsa
sis gratus faciam magnumque sequare favorem.
Omnibus immittam viridi serpente furorem
pervertamque hominum mentis caligine caeca.
Tota salutabit subitum te Hispania regem.
Ergo age; tolle moras. Dum se tibi commoda praebent
tempora, dum faciles venti, tu carbasa pande.
Non opus est verbis nec tanto, diva, rogatu.
Nanque ego, ni longe superem documenta Megerae,
ni capiti imponam madidum diadema cruore,
Sisyphium facito subeat mea vita laborem.
Quas mihi debebunt laudes qualesque triumphos
Tartara, si tantum regem prostrarit alumnus
noster et intrepidus hostilia colla secarit,
Hesperio sellam denudans rage curulem,
qui solus nostros popularis impete magno
perdere tentabat totumque fugare per orbem,
nec superum fulcire fidem propriumque cruorem
fundere cessabat semperque resurgere maior
squallida consuerat longi post vulnera belli!
At nunc quis tantos proceres tantasque phalanges
pro superis ductare volet: per aperta pericla?
Haud ducibus cunctis sedet haec sententia cordi.
Bella sibi nunc quisque gerit solumque laborat
imperium proferre suum cessatque tueri
quod commune videt. Marcescunt pectora turpi
segnitie potius quam quis succurrat amicis.
Nunc sola ambitio regnat; calcatur honestum
sub pedibus; cumulantur opes discrimine nullo.
Nusquam Fabritius, nusquam mens sancta Camilli.
Hic solus (fateor) communia bella gerebat
non sibi sed fidei, clypeo munitus et hasta
semper et assuetis nunquam defessus in armis.
Quare hic, si nostri percussus Vulnere Ruffi
sanguineam pulsabit humum, quis deinde vetabit:
auspice me totum Plutoni tradier orbem
Magmedisque mei late monimenta vagari?
Quis digna me laude feret, quae sola sororum
nunc fuerim commenta viam, qua nostra iuventur
imperia, heu, tantam iandudum passa procellam?
Ulterius sed certa vetant me Fata morari
iam video prohibentque frui regione serena.
Hinc Acherontaeas descendere cogor ad umbras
Tartareique Iovis tenebrosa revisere regna.
Regina audito regis vulnere exanimata egreditur cum nutrice.
Me miseram, pavidas quam tristis perculit aures
nuntius! Heu pereo quotiens audita recordor!
Pro superi, subito potius mihi terra dehiscat
vel me perpetuas demittat fulmen ad umbras
quam quisquam nostri violarit corpora regis!
Parce, precor, lachrimis et: fletibus ora rigare.
Qui scis an verus fuerit de vulnere regis
nuntius, an potius mendaci venerit ore?
Vix equidem credo quenquam, regina, fuisse
tam dirum et tota penitus ratione carentem
ut violare tuum tentaverit ense maritum,
qui placidus semper tractabat cuncta benigno
imperio, qui tantus erat moderator honesti
iustitiaeque simul, per quem iam saecla redibant
aurea, qui tanta populos in pace regebat,
praemia digna bonis qui solus reddere norat
et fraeno cohibere malos, quo principe tandem
tuta videbatur nimium sibi machina mundi!
Heu, mirum hoc minime, nutrix mihi cara, videtur,
tempore praecipue nostro, quo regnat: Erymnis
infera, quo nusquam maiestas regia tuta est.
Haec animum tamen afflictae spes unica reddit,
quod perhibent vulnus divina sorte retentum,
ne penitus Cari resecaret colla mariti.
Eiusdem oratio pro salute regis
O pater omnipotens, o summi rector Olympi,
cuius opus mortale genus coelumque profundum
planitiesque immensa maris spatiosaque tellus
hoc caput o libeat mundo servare cadenti
quod fuerat totiens alienae causa salutis!
Profuerit proprii capitis tot aperta pericla,
tot sumptus, divine pater, variosque labores
pro sancta subiisse fide, tot milia vinclis
exoluisse hominum diro famulantia regi.
Impia profuerit Maurorum castra fugasse
insignesque sacris templis posuisse triumphos
et Magmedaeas totiens fudisse cohortes.
Tu quoque, quo foelix patrono Hispania fertur,
huc ades et meritum regem, divine Iacobe,
aethereo committe patri, relevetur acerbum
vulnus et ignavo reddatur poena nocenti.
Nec liceat regnare malis virtute iacente
sub pedibus diris. Quis enim fas esse putarit
Vexarique pios contraque Vigere nocentis?
Sed quis tam subitus percussit lumina fulgor,
humanam superans aciem? Sint omnia fausta!
Sit foelix quodcunque paras, pater optime divum!
Divi Iacobi ad reginam consolatio
Desine iam lachrimis, castissima femina, tristes
commaculare oculos. Cessent iam vota precesque
sollicitare deum; deponas corde timorem.
Vox tua iandudum placidas pervenit ad aures
aetherei patris. Qui cum spectaret ab alto
horrendum facinus quod barbara dextra parabat,
huc me festinum supero demisit Olympo,
qui caeleste manu laenirem vulnera regis
immeritaque virum prohiberem morte perire.
Duxerat indignum coeli pater ille supernus,
si regem tanto superum qui flagrat amore,
cui fidei commissus apex, qui regna Tonantis
assidue proferre studet per mille pericla,
proditor unus iners ignava morte necaret.
Non tamen haec regem credas mala talia passum
, criminis ob poenas aut laesi numinis iram,
sed pater omnipotens voluit sic principis huius
explorare animum. Nam virtus inclyta sese
rebus in adversis melius probat inque periclis.
Corrumpunt mentem sapientum animosque fatigant
prospera; nutritur generoso vita labore.
Pace diuturna marcescunt fortia corda
sordescuntque situ, nisi portas cuspide pulset
miles et hostili minitetur vulnera ferro.
Gaude igitur matrona dei dignissima donis:
vir tuus evasit servatus grandibus actis,
imperioque Asiae. Veniet iam sub iuga supplex
Africa, et immensus divinis legibus orbis
sub vestro imperio discet parere subactus.
Quas tibi nunc grates referam, quae munera tandem
coniuge pro incolumi, pro toto denique regno,
maiestas veneranda dei, quae lumine recto
cuncta videns subiecta polo mortalia facta,
praemia digna bonis, poenamque nocentibus addis?
Sed quid lenta moror? Cur non adolentur odores
ignibus accensis? Cur non in templa facesso
tot rea votorum? Salvo quae multa marito
debemus! Sed quid crepuerunt ostia regis?
O decus! O carae spes et generosa voluptas
coniugis! O vitae requies! O dulce levamen!
Pectore quis rabido, coniunx, quis mente profana,
quis penitus ratione carens tibi fata pararat
impia? Num Scyron fuit hic, num Sparthacus atrox?
Dic, rogo, dic, coniunx, nunquid de vulnere nostro
auribus hausisti? Scin quantum colla periclum
vitarint nuper superum servata favore?
Scin quanto clypeo pro me divina Iacobi
numina nunc steterint? Scin vulnera sana repente
ipsius auxilio minimum movisse dolorem?
Ordine nunc recto mihi cuncta relata fuerunt.
Verum age, dic, coniunx, num debita quaeso nocentem
poena manet patiturque ferox adamantina vincla?
An sibi consuluit pedibusque fugaque rapaci?
Servatur Vinctus tenebroso carcere et atro;
impia iam gravibus premitur religata catenis
dextera, iamque pedes plectuntur compede grandi.
Iure quidem. At quonam monitu, qua mente nefandum
crimen id insano concepit pectore? Scistin?
Nescio: nam Vulnus Iecto me affixerat altum.
Sed Mendoza mei requies non arva doloris—
quem non ista latent, poterit tibi cuncta referre.
Quid nisi mira nimis referam credendaque tarde?’
Nam quotiens proceres Vestri scitantur ab illo,
quaenam causa foret sceleris tantique paratus,
respondet tanquam penitus ratione careret.
Nec dubium: ratione caret prenditque catenas
mordicus et populo spectanti triste minatu,
res monstrosa quidem. Capiti stant lumina tetra;
terribilis facies premitur pallore nefando,
intuiturque solum semper non lumine recto;
lingua venena gerit; livent rubigine dentes;
deformis macies apparet corpora toto.
Nusquam risus adest; suspiria semper abundant,
horrendumque caput redimitur crinibus atris.
Inficit aspectu quicquid conspexit acerbo.
Quid, nisi suppetias nobis divina tulissent
numina, quam facile cecidissent colla recisa
vulnere terribili! Quanta est (en, cerne) cicatrix!
Nunc igitur Vere patuit quam mutua cura
sit nostri superis. Nunc sunt, nunc magna gerenda,
ne tanti immemores meriti donique vocemur!
Iam ducibus nobis totum veneranda per orbem
aetherei patris volitabunt signa, per Afros
perque Asiae Campos. Imponam gentibus illis
divinas leges. Ibis, regina, per urbes
innumeras gentisque truces documenta docebis
mitia. Magnanimos quotiens mirabere reges
imperio parere tuo feritate subacta!
Haec sunt, quae dudum flagranti mente revolvo,
nunc peragenda magis. Dum non praesentia desint.
numina, constitui nullos vitare labores.
Tu vero interea, dum nos pia tela paramus
magnanimasque acies animosaque classica Martis,
in ma tecta redi, conceptaque solvere vota
cura sit atque aris meritos imponere honores.
Mente dein grata pario de marmore surgant,
fac, servatori sublimia templa. Iacobo,
qui me teque simul servavit corpore in uno.
Exuperat solidum virtus interrita ferrum;
non timet insanos hominum bene tuta furores,
non Siculos ignes, rapidi non fulminis iram
et viget in duris gaudetque per aspera ferri;
pectore magnanimo contemnit inertia facta.
Saepe quidem adversis agitatur casibus atque
fluctuat, at nunquam didicit succumbere victa.
Nil fraudes, nil Vincla nocent, nil dira venena,
nil pelagus, nil Scylla rapax, nil saeva Charybdis.
Nullus in hanc: (moneo) crudelia tela movere
audeat; amittet vires et robora dextrae;
huic omnis debetur honos; haec denique sola
immortale decus meruit nomenque perenne.
Haec nos conciliat superis; haec scandere coelum
aethereasque docet sedes. Super astra Volare
nos facit et nunquam sentit communia fata.
'Discite nunc igitur, reges, aeterna mereri
nomina et excelso contingere Vertice coelum,
Fernando monstrante viam cum coniuge clara,
perque omnis resonet'foelix Hispania!' terras.
Eiusdem in Ruffum regiae maiestatis
violatorem invectiva
Quis tantum infoeiix dederat tibi Ruffe furorem
armaratque truces ense furente manus?
Quis caecam indiderat mentem? Quis talia monstra
suaserat? O Stygii dira propago lacus,
quod tibi conferri possit: facinusque scelusque,
quod maius monstrum Phoebus in orbe notet?
Tu Schyrona gravem superas et Bebryca dirum;
Busiris minor est impietate tua.
Huic sceleri cedunt violenti facta Procustis,
et Schinis Istmiacis poena timenda viris.
Bistonii ingenium superasti immane tyranni
carnibus humanis qui satiabat equos.
Iam tibi Tantalidae vincuntur, perfide, fratres,
turbarunt nitidos qui dape Solis equos.
Spartacus et Chrisus servilia signa ferentes
dicentur mites Enomausque simul.
Non Marius, non Sulla ferox, nec Cinna cruentus
conferri poterunt, impie Ruffe, tibi.
O scelus indignum, quod nulla piacula solvant
quodque patet supero displicuisse patri!
Oblitus recti, commiscens sacra profanis,
obiitus quidnam fasque piumque petant,
tune caput sacrum gladio resecare parabas
quod Vitam innumeris praebuit ante viris?
Tune ducem tantum violare, insane, putaras,
qui gerit assidue Martia bella Deo,
qui veneranda ferens victricia signa Tonantis
impia barbarici contudit arma ducis,
qui Mauro Hesperia foelici Marte fugato
inde domum victor Clara trophoea tulit,
quique suos cupiens purgatos reddere fines
Iudaicum Hispano reppulit axe genus?
O caput insanum, quod nulla cucurbita purget,
o cui vipereo pectora felle virent,
solvere tun, demens, adamantina Vincla furebas,
queis superi Hispanos implicuere duces,
quos stabuli iunxit divina potentia cesto?
Haud furor hos hominis dissociare potest.
Ergo in Fernandum non haec, sed in aetheris alti
numina direxti tela nefanda, miser;
haec genus humanum crudelis dextra petebat,
orbis in hoc quoniam statque caditque salus.
Sed superi, qui cuncta vident mortalia iusto
lumine quique regunt ordine quaeque suo,
Vocibus Helisabes flexi precibusque pudicis
e manibus diris eripuere ducem,
divinumque caput servant ingentibus actis,
teque gravi dedunt, vipera saeva, cruci.
Si sapis ergo, tuo gratare, Hispania, regi,
turicremos spargens flore et odore focos.
Sancta sacerdotes exornent templa corollis;
maxima sanguineam victima plangat humum,
omnibus et superis concordi voce rogatis,
'sit tibi, rex tantus, laeta' precare 'diu’.
Sed tamen, heu, facias ut perfidus ille furensque
det poenam, qualem commeruisse vides.
Crede mihi, nulla est, nulla inclementia: fas sit
innocuo regi non timuisse malos.